<html>
<h1>Veiledning om sikkerhet og forskrifter for Pixel 9a</h1>


<h2><a name="product_info"></a>Her finner du produktinformasjon</h2>


<p>Denne veiledningen inneholder de grunnleggende sikkerhetsretningslinjene fra det trykte sikkerhets- og garantiheftet som følger med enheten. Den inneholder også annen informasjon om sikkerhet, reguleringer og garanti for enheten.<br />
  <br />
  Informasjon om sikkerhet og forskrifter: <a href="http://g.co/pixel/safety" rel="noopener" target="_blank">g.co/pixel/safety</a> eller <strong>Innstillinger </strong> <img alt="and then" src="image1.png" width="18" height="18"> <strong> Om telefonen </strong> <img alt="and then" src="image1.png" width="18" height="18"> <strong> Håndbok for sikkerhet og regelverk</strong></p>


<p>Garantiinformasjon som gjelder for kjøpslandet ditt, inkludert veiledning for å fremsette krav: <a href="http://g.co/pixel/warranty" rel="noopener" target="_blank">g.co/pixel/warranty</a></p>


<p>[Elektroniske informasjonsetiketter og SAR-verdier (spesifikk absorpsjonsrate) for enheten din: <strong>Innstillinger </strong> <img alt="and then" src="image1.png" width="18" height="18"> <strong> Om telefonen</strong> <img alt="and then" src="image1.png" width="18" height="18"> <strong> Informasjonsetiketter</strong></p>


<p>[Informasjon om økodesign (energikapasitet): <a href="http://g.co/ecodesign" rel="noopener" target="_blank">g.co/ecodesign</a></p>


<p>Hjelp med enheten: <a href="https://support.google.com/pixelphone/" rel="noopener" target="_blank">g.co/pixelcare</a></p>


<h2><a name="safety_warnings"></a>Sikkerhetsadvarsler</h2>


<table>
  <tbody>
    <tr>
      <td class="align-center" align="center" style="width: 45px; vertical-align: middle;"><img alt="caution" src="image2.png" width="auto" height="50"></td>
      <td><strong>ADVARSEL – HELSE- OG SIKKERHETSINFORMASJON: LES FØR BRUK FOR Å REDUSERE RISIKOEN FOR PERSONSKADE, UBEHAG, MATERIELLE SKADER, INKLUDERT SKADE PÅ ENHETEN, TILBEHØR ELLER ANDRE TILKOBLEDE ENHETER, OG ANDRE MULIGE FARER</strong></td>
    </tr>
  </tbody>
</table>


<h3>Håndtering</h3>


<p>Vær forsiktig med enheten. Du kan skade enheten eller batteriet hvis du demonterer, mister, bøyer, brenner, knuser eller punkterer enheten. Ikke bruk enheten med skadet kabinett, sprukket skjerm eller andre typer fysisk skade. Bruk av en skadet enhet kan føre til overoppheting eller personskade. Ikke utsett enheten for væske, siden det kan føre til kortslutning og overoppheting. Hvis enheten blir våt, må du ikke forsøke å tørke den med en ekstern varmekilde.</p>


<p>Den fungerer best i temperaturer mellom 0 og 35 °C og skal oppbevares i temperaturer mellom -20 og 45 °C. Ikke utsett enheten for høyere temperatur enn 45 °C, for eksempel på dashbordet i en bil eller i nærheten av en varmeventil, da det kan skade enheten, overopphete batteriet eller utgjøre en brannfare. Hold enheten borte fra varmekilder og direkte sollys. Hvis enheten blir for varm, må du koble den fra strømkilden (hvis den er koblet til), flytte den til et kaldere sted og ikke bruke den før den har kjølt seg ned. Enheten er konstruert for å fungere best opptil 5000 meter over havet.</p>


<p>Når du bruker enheten i visse moduser, for eksempel når du spiller spill, tar opp video eller bruker lommelykt eller funksjoner for virtuell virkelighet eller utvidet virkelighet, kan den generere mer varme enn under vanlige bruksforhold. Dette kan føre til at enheten kjører i en modus med lavere strømforbruk, eller at den blir midlertidig slått av. Vær ekstra forsiktig når du bruker enheten i slike moduser. Hvis du vil ha mer informasjon om risikoer knyttet til langvarig varmeeksponering, kan du se delen «Langvarig varmeeksponering» nedenfor.</p>


<h3>Reparasjon og service</h3>


<p>Reparasjon på egen hånd anbefales ikke med mindre du er voksen og har teknisk ekspertise til å reparere elektroniske enheter på en sikker måte. Hvis du velger å reparere selv, godtar du å påta deg risikoen forbundet med slik reparasjon. Vær forsiktig hvis du utfører reparasjoner. Hvis du åpner og/eller reparerer enheten, medfører det risiko for elektrisk støt, skader på enheten, brann, personskade og andre farer. Demontering av enheten kan føre til tap av vann- eller støvbestandighet eller forårsake personskade eller skade på enheten. Enheten inneholder for eksempel en laser som kan skades ved demontering – dette kan utsette deg for farlig laserstråling som ikke er synlig.</p>


<p>Kontakt kundeservice hvis enheten ikke fungerer som den skal, eller hvis den er skadet. Du finner mer informasjon på <a href="https://support.google.com/pixelphone/" rel="noopener" target="_blank">g.co/pixelcare</a>.</p>


<h3>Lading</h3>


<p>Sørg for at både strømadapteren og enheten har god lufting når de er i bruk eller lades. Bruk av skadede kabler eller strømadaptere, eller lading i fuktige omgivelser, kan forårsake brann, elektrisk støt, personskade eller skade på enheten eller annen eiendom. Ikke lad enheten når den er våt. Ikke lad enheten i direkte sollys.</p>


<p>Når du lader enheten, må du sørge for at strømadapteren er koblet til et strømuttak i nærheten av enheten, og at den er lett tilgjengelig. Ikke bruk makt for å prøve å sette inn strømadapteren i et strømuttak sammen med et annet støpsel eller en annen strømadapter hvis det ikke er nok plass til begge. Når du kobler strømadapteren fra et strømuttak, må du dra i adapteren – ikke i ladekabelen. Du må ikke vri eller klemme på ledningen eller tvinge plugger inn i porter. Hvis du ser en melding under lading om at du må koble fra laderen, kobler du fra laderen eller strømadapteren. Før du forsøker å lade igjen, må du sørge for at både kontakten på ladekabelen og ladeporten på enheten er tørre og fri for fremmedlegemer.</p>


<p>Lad bare enheten med den medfølgende kabelen eller kompatibelt ladeutstyr som er tilgjengelig i Google Store eller hos Google-autoriserte forhandlere (se etter Googles «Made for»-merke). Strømadapteren må være sertifisert som en begrenset strømkilde med utgangseffekt i henhold til IEC 60950-1 og/eller en klassifisert PS2-strømkilde i henhold til IEC 62368-1 med disse spesifikasjonene: 5 V DC og maks. 3 A eller 9 V DC og maks. 3 A når den brukes med en USB PD-aktivert strømadapter og kvalifisert i henhold til CTIAs sertifiseringskrav for batterisystemer i samsvar med IEEE 1725. Hvis du ikke bruker kompatibelt ladetilbehør, kan det føre til brann, elektrisk støt, personskade eller skader på enheten og tilbehøret.</p>


<h3>Trådløs lading</h3>


<p>Enheten kan lades med trådløse ladere som er godkjent av Google, eller som overholder Qi-standarden. Ikke sett andre metalliske eller magnetiske gjenstander mellom den trådløse laderen og enheten, siden det kan føre til oppvarming av den andre gjenstanden eller at enheten ikke lades som den skal. Eksempler på slike gjenstander er mynter, smykker, SIM-skuffverktøy og kredittkort. Hvis du bruker et enhetsdeksel som er metallisk eller magnetisk, må du fjerne dekselet før trådløs lading, siden det kan føre til at enheten eller laderen blir overopphetet, eller at enheten ikke lades som den skal.</p>


<h3>Langvarig varmeeksponering</h3>


<p>Enheten og laderen genererer varme under vanlig bruk og overholder gjeldende standarder og grenser for overflatetemperatur. Unngå langvarig hudkontakt når enheten er i bruk eller lades – hvis du utsetter huden for varme overflater over lengre tid, kan det forårsake ubehag eller brannskader. Ikke sov på eller med enheten eller strømadapteren, og ikke dekk dem til med teppe eller pute. Vær oppmerksom på dette hvis du har en fysisk tilstand som påvirker evnen din til å oppdage varme mot huden. Legg fra deg enheten hvis den føles ubehagelig varm.</p>


<h3>Beskyttelse av barn</h3>


<p>Denne enheten er ikke et leketøy. Enheten kan inneholde (eller kan leveres med) små deler, kabler, plast, glass eller metallelementer samt deler med skarpe kanter. Disse kan føre til personskade eller utgjøre en kvelningsfare. Det har hendt at barn har blitt kvalt av ledninger og kabler. Hold enheten og tilbehøret, inkludert ledninger og kabler, utenfor barns rekkevidde (minst 0,9 meter unna), og ikke la barn leke med enheten eller tilbehøret. De kan skade seg selv eller andre, eller de kan ødelegge enheten ved et uhell. Kontakt lege umiddelbart hvis små deler svelges eller en personskade oppstår.</p>


<h3>Hørselstap</h3>


<table>
  <tbody>
    <tr>
      <td class="align-center" align="center" style="width: 75px; vertical-align: middle;"><img alt="Hearing" src="image3.png" width="auto" height="75"></td>
      <td>Langvarig eksponering for høye lyder (inkludert musikk) kan føre til hørselstap. For å forhindre mulige hørselsskader bør du unngå høyt volum over lengre perioder. Vedvarende eksponering for høyt volum og bakgrunnsstøy kan føre til at høye lyder virker lavere enn de faktisk er. Sjekk volumet før du bruker hodetelefoner eller øretelefoner.</td>
    </tr>
  </tbody>
</table>


<h3>Batteri</h3>


<p>Denne enheten har et oppladbart litium-ion-batteri, som er en sensitiv komponent som kan forårsake personskade hvis det skades. Google anbefaler at du ber om profesjonell hjelp til eventuelle reparasjoner av enheter, og at du bruker autentiske Google-reservedeler, hvis dette er tilgjengelig i regionen din. Reparasjon på egen hånd (inkludert fjerning og/eller bytte av batteri) anbefales ikke, med mindre du er voksen og har den nødvendige tekniske ekspertisen til å reparere elektroniske enheter på en sikker måte. Hvis du velger å reparere selv, godtar du å påta deg risikoen forbundet med slik reparasjon. Vær forsiktig hvis du utfører reparasjoner. Hvis du åpner og/eller reparerer enheten, medfører det risiko for elektrisk støt, skader på enheten, brann, personskade og andre farer. For å bytte ut batteriet anbefaler vi at du kontakter Google, en Google-tjenesteleverandør eller en uavhengig reparatør. Du finner kontaktinformasjon på <a href="https://g.co/pixel/contact" rel="noopener" target="_blank">g.co/pixel/contact</a>.</p>


<p>Denne enheten leveres med et batteri som har de nødvendige sertifiseringene. I tillegg overholder batteriet IEEE 1725-standarden.</p>


<p><img alt="CE mark" src="image6.png" width="auto" height="50"> <img alt="caution" src="image2.png" width="auto" height="50"> <img alt="WEEE" src="image7.png" width="auto" height="50"></p>


<p>Modellnumre: GTF7P</p>


<p>Sunwoda Electronic Co., Ltd.</p>


<p>Google LLC, 1600 Amphitheatre Parkway, Mountain View, CA 94043, USA <a href="http://g.co/regulatory" rel=”noopener” target=”_blank”>g.co/regulatory</a></p>


<p>Batterimodell-ID: G526Q</p>


<p>Vekt: 64 g, kapasitet: 5000 mAh, litium-ion, slukkemiddel: tørt pulver, CO2.
Farlige stoffer: etylpropionat, propylenkarbonat, 1,3-propansulton.
Kritiske råmaterialer: litium, kobolt, bauxitt, fluorspar, lette sjeldne jordarter, fosfor. Satt sammen i Kina og Vietnam.</p>


<p>Du må ikke modifisere, reparere eller overhale batteriet, stikke hull på det eller prøve å sette noe inn i det, senke det ned i eller utsette det for vann eller andre væsker, eller utsette det for brann, høye temperaturer og/eller andre farer.</p>


<h3>Avhending, transport og resirkulering</h3>


<p>Avhend og transporter enheten, batteriene og tilbehøret i henhold til lokale miljø- og transportforskrifter. Du må ikke transportere dem på en uegnet måte eller kaste dem i vanlig husholdningsavfall. Feil kassering eller transport kan føre til brann, eksplosjon og/eller andre farer. De må ikke åpnes, knuses, varmes til over 45 °C eller brennes. Du finner mer informasjon om resirkulering av enheter, batterier og tilbehør på <a href="https://support.google.com/store/answer/3036017" rel="noopener" target="_blank">g.co/HWRecyclingProgram</a>.</p>


<h3>Miljørestriksjoner</h3>


<p>For å unngå skade på enhetens deler eller interne kretser må du unngå å bruke eller oppbevare enheten eller tilbehøret i støvete, røykfylte, fuktige eller skitne omgivelser, eller i nærheten av magnetfelt. Hold enheten unna varmekilder og direkte sollys. Ikke la enheten ligge i kjøretøy eller på steder der temperaturen kan overskride 45 °C, for eksempel på dashbordet i en bil, i en vinduskarm, i nærheten av en varmeventil eller bak glass som er utsatt for direkte sollys eller sterkt ultrafiolett lys i lengre perioder om gangen. Det kan skade enheten, overopphete batteriet eller utgjøre en risiko for brann eller eksplosjon.</p>


<h3>Eksplosive miljøer</h3>


<p>Ikke lad, bruk, oppbevar eller transporter enheten der brennbare materialer eller eksplosiver lagres (f.eks. på bensinstasjoner, drivstoffdepoter eller kjemiske anlegg). Ikke bruk enheten når sprengningsoperasjoner pågår, eller i potensielt eksplosive atmosfærer som bunkringsområder, drivstofflagre, under dekk på båter, i anlegg for overføring eller lagring av drivstoff / kjemiske stoffer eller i områder der luften inneholder kjemikalier, damp eller partikler (for eksempel korn, støv eller metallstøv). Gnister i slike områder kan føre til eksplosjon eller brann, som kan resultere i personskade eller død. Følg alle varsler og skilt der slike farer kan være til stede.</p>


<h3>Navigering</h3>


<p>Enheten har tilgang til kart- og navigasjonstjenester. Kart og navigering er avhengig av en fungerende datatilkobling samt posisjonstjenester, noe som muligens ikke er tilgjengelig til enhver tid eller i alle områder. Kart og veibeskrivelser kan være unøyaktige, og de faktiske forholdene kan avvike fra kartet, dataene, trafikken, veibeskrivelsene, innholdet og andre resultater. Se nøye gjennom veibeskrivelser, følg alle gjeldende veitrafikklover og -skilt, bruk selvstendig dømmekraft og sunn fornuft, og bruk kart- og navigasjonstjenester på egen risiko. Du er til enhver tid ansvarlig for atferden din og konsekvensene av den. Navigering med AR krever oppdaterte Google Street View-bilder og god belysning utendørs. Denne funksjonen er ikke tilgjengelig i India.</p>


<h3>Distraksjon</h3>


<p>Bruk av enheten når du utfører visse aktiviteter, kan være distraherende og forårsake farlige situasjoner for deg eller andre. For å redusere risikoen for ulykker (og fordi det er forbudt mange steder) må du ikke bruke enheten mens du kjører, sykler eller styrer maskiner. Du må heller ikke bruke den mens du holder på med andre aktiviteter med potensielt alvorlige konsekvenser. Overhold lokale lover om bruk av mobilenheter, hodetelefoner og hjelm.</p>


<h3><a id="radio_frequency_interface" name="radio_frequency_interface"></a>Radiofrekvenseksponering</h3>


<p>Denne enheten er evaluert og oppfyller de aktuelle forskriftsmessige kravene for eksponering for radiobølger. I tillegg er den konstruert for ikke å overskride de aktuelle strålingsgrensene for eksponering for RF-energi.</p>


<p>I land der SAR-grensen (spesifikk absorpsjonsrate) er 1,6 W/kg fordelt på en masse av ett gram menneskelig vev, er de høyeste SAR-verdiene for denne enhetstypen 1,19 W/kg når den brukes mot hodet uten avstand, og 0,99 W/kg når den brukes mot kroppen med en avstand på 1,0 cm. I land der SAR-grensen (spesifikk absorpsjonsrate) er 2,0 W/kg fordelt på en masse av ti gram menneskelig vev, er de høyeste SAR-verdiene for denne enhetstypen 0,99 W/kg når den brukes mot hodet uten avstand, og 1,39 W/kg når den brukes mot kroppen med en avstand på 5 mm.</p>


<p>Slik finner du SAR-verdiene som gjelder for hver av disse virkekretsene, på enheten: <strong>Innstillinger </strong> <img alt="and then" src="image1.png" width="18" height="18"> <strong> Om telefonen </strong> <img alt="and then" src="image1.png" width="18" height="18"> <strong> Informasjonsetiketter</strong>.</p>


<p>For å redusere eksponering for radiofrekvensenergi bør du bruke et håndfritt alternativ, for eksempel den innebygde høyttaleren, hodetelefoner eller lignende tilbehør. Sjekk at enhetstilbehør, for eksempel enhetens deksel, ikke består av metallkomponenter. Hold enheten borte fra kroppen, slik at avstandskravet overholdes.</p>


<div class="no-margin">Du finner mer informasjon om SAR på disse sidene:</div>


<p><a href="https://fcc.gov" rel="noopener" target="_blank">fcc.gov</a><br />
  <a href="https://icnirp.org" rel="noopener" target="_blank">icnirp.org</a><br />
  <a href="https://ec.europa.eu" rel="noopener" target="_blank">ec.europa.eu</a><br />
  <a href="https://dot.gov.in" rel="noopener" target="_blank">dot.gov.in</a></p>


<h3>RF-forstyrrelser</h3>


<p>Overhold regler som forbyr bruk av trådløs teknologi (f.eks. mobilnett eller wifi). Enheten er laget for å være i samsvar med gjeldende forskrifter om RF-stråling, men bruk av trådløse enheter kan ha negativ innvirkning på annet elektronisk utstyr. Om bord i fly eller umiddelbart før ombordstigning må du bare bruke trådløse enheter i henhold til instruksjonene fra flyselskapet. Bruk av trådløse enheter i fly kan forstyrre trådløse nettverk eller flyets instrumenter og kan være ulovlig. Du kan muligens bruke enheten i flymodus.</p>


<h3>Nødkommunikasjon</h3>


<p>Trådløse enheter er ikke alltid pålitelige til nødkommunikasjon. Denne enheten bruker radiosignaler og kan ikke garantere at den kan opprette eller opprettholde en tilkobling under alle forhold. Enheten drives også av et oppladbart batteri, som kan påvirkes av temperatur, bruk, skade og andre forhold. Du må aldri stole utelukkende på trådløse enheter for nødkommunikasjon. Noen virkekretser sender riktignok nødinformasjon via trådløse nettverk, men det er ikke sikkert at enheten din alltid mottar slik kommunikasjon. Dette avhenger av nettverkstilkoblingen og andre faktorer. Tilgang til enkelte funksjoner og nødinformasjon eller nødkommunikasjon er muligens ikke tilgjengelig i alle områder eller på alle språk. Når enhetsskjermen er låst, kan du starte et nødanrop med et langt trykk på av/på-knappen og volum opp-knappen samtidig. Skjermen viser deretter knappen for nødanrop. Trykk på denne knappen for å gjøre nødanropet.</p>


<h3>Forstyrrelser av medisinsk utstyr</h3>


<p>Enheten bruker radioer og andre komponenter som sender ut elektromagnetiske felt, og den inneholder magneter. Disse elektromagnetiske feltene og magnetene kan forstyrre medisinske enheter som pacemakere og annet implantert medisinsk utstyr. Hold alltid enheten og laderen på trygg avstand fra medisinsk utstyr. Hvis du har spørsmål om bruk av Google-enheten med eller i nærheten av medisinsk utstyr, bør du kontakte legen din før du bruker enheten. Hvis du mistenker at enheten skaper forstyrrelser for det medisinske utstyret ditt, må du slå av Google-enheten og forhøre deg med legen din for å få spesifikk informasjon om det medisinske utstyret ditt.</p>


<h3>Sykehus</h3>


<p>Slå av den trådløse enheten når du blir bedt om det på sykehus, klinikker eller helseinstitusjoner. Grunnen til at du blir bedt om dette, er å unngå at telefonen forstyrrer sensitivt medisinsk utstyr.</p>


<h3>Helserelaterte funksjoner</h3>


<p>Enheten din og alle tilknyttede apper relatert til generell velvære, søvn, trening og puls er ikke medisinsk utstyr, med mindre annet er tydelig oppgitt, og de er bare ment for informasjonsformål. De er ikke utviklet eller beregnet for bruk ved diagnostisering av sykdommer eller andre tilstander, eller for behandling, overvåkning, lindring eller forebygging av sykdom eller andre tilstander.</p>


<h3>LED</h3>


<p>LED-lysene som er synlige på enheten din, er trygge under rimelige forutsigbare forhold i henhold til kravene i IEC 62471. Det anbefales imidlertid at du ikke retter LED-lysene mot noens øyne.</p>


<h3>Hudirritasjon</h3>


<p>Noen kan oppleve reaksjoner på materialer, for eksempel nikkel, i ting som er i kontakt med huden over lengre tid. Slutt å bruke enheten og rådfør deg med lege hvis du opplever hudirritasjon på steder som ofte berører enheten.</p>


<h3>Medisinske tilstander</h3>


<p>En liten prosentandel av brukerne kan oppleve hodepine, anfall, blackout, anstrengte øyne, utmattelse eller tørre øyne som utløses av visuell stimulering, for eksempel blinkende lys eller lyse mønstre, eller bruk av elektronikk med skjerm. Disse symptomene kan oppleves av personer som aldri har opplevd slike problemer tidligere. Hvis du tidligere har hatt anfall, blackout, epilepsi, en medisinsk tilstand eller ubehag som du mener kan påvirkes av enheten din, bør du rådføre deg med en lege før du bruker enheten. Slutt å bruke enheten umiddelbart og kontakt en lege hvis du opplever symptomer du mener kan forårsakes eller påvirkes av enheten (for eksempel hodepine, midlertidig bevisstløshet eller slaganfall).</p>


<h3>Muskel- og skjelettlidelser</h3>


<p>Gjentatt aktivitet, for eksempel skriving, trykking eller sveiping på skjermen til enheten, kan forårsake ubehag i fingre, hender, håndledd, armer, skuldre eller andre deler av kroppen. Hvis du opplever ubehag fra slike aktiviteter, bør du slutte å bruke enheten og rådføre deg med en lege.</p>


<h3>Forbrukerlaserprodukt</h3>


<table>
  <tbody>
    <tr>
      <td class="align-center" align="center" style="width: 275px; vertical-align: middle;"><img alt="Class 1" src="image4.png" width="auto" height="100"></td>
      <td>Forsiktig – telefonen inneholder en modul i laserklasse 1. Enheten er konstruert med optikk og et beskyttelsesdeksel, slik at det ikke er tilgang til laserstråling over klasse 1.</td>
    </tr>
  </tbody>
</table>


<p>Lasermodulene i dette produktet overholder EN 50689:2021, EN 60825-1+A11:2021, 21 CFR 1040.10 og 1040.11, bortsett fra samsvar med IEC 60825-1 Ed. 3., som forklart i Laser Notice No. 56, datert 8. mai 2019. Bruk av kontroller, justeringer eller fremgangsmåter annet enn det som er beskrevet i dette dokumentet, kan føre til helseskadelig stråling. Dette produktet skal repareres av Google eller en autorisert tjenesteleverandør.</p>


<p>Avstandslasermodul: produsert i Østerrike. ams-OSRAM AG, Tobelbader Str. 30, 8141 Premstaetten, Østerrike</p>


<h2><a id="usage" name="usage"></a>Riktig bruk og håndtering</h2>


<p>Følg disse retningslinjene når du bruker, oppbevarer eller rengjør enheten.</p>


<h3>Driftstemperatur</h3>


<p>Ikke bruk eller lad enheten i omgivelsestemperaturer under 0 °C eller over 35 °C. Hvis den innvendige temperaturen i enheten overskrider normale driftstemperaturer, prøver enheten å regulere temperaturen, noe som kan føre til redusert ytelse og tilkoblingsfunksjonalitet, manglende evne til å lade eller at skjermen eller enheten slås av. Du kan kanskje ikke bruke enheten mens den regulerer temperaturen. Flytt enheten til et kjøligere (eller varmere) sted, og vent et par minutter før du prøver å bruke den igjen.</p>


<h3>Vedlikehold og rengjøring</h3>


<p>Koble fra enheten og strømadapteren før rengjøring, under tordenvær eller når den ikke skal brukes i lengre perioder. Du må ikke rengjøre enheten mens den lades, siden det kan føre til personskade eller skade på enheten. Unngå løsemidler og slipemidler som kan skade produktoverflaten. Ikke bruk kjemiske vaskemidler, vaskepulver eller andre kjemiske midler (for eksempel benzen) til å rengjøre enheten eller tilbehøret.</p>


<p>Sminke, kjemikalier og fargede materialer, for eksempel dongeri, kan gi flekker på lyse enheter og deksler.</p>


<p>Du kan rengjøre enheten ved å tørke forsiktig over den med en myk, lofri klut. Bruk en tørr klut for flekker eller støv og en lett fuktet (ikke våt) klut for fargeoverføringer som for eksempel fra sminke eller nye bukser. For flekker og skitt kan du bruke våtservietter eller rengjøringsmidler for briller på skjermen og vanlig husholdningssåpe eller rengjøringsservietter uten blekemiddel på baksiden og sidene. Du finner mer informasjon om vedlikehold og rengjøring på <a href="http://g.co/pixel/care" rel="noopener" target="_blank">g.co/pixel/care</a>.</p>


<p>For å desinfisere enheten, inkludert skjermen, kan du bruke vanlige desinfiserende våtservietter for husholdningsbruk eller våtservietter basert på 70 % isopropylalkohol. Ikke bruk våtservietter med blekemiddel.</p>


<h3>Støv- og vannbestandighet</h3>


<p>Enheten er laget for å overholde IP68-klassifiseringen for beskyttelse mot inntrenging av støv og vann i henhold til IEC-standarden 60529 når den forlater fabrikken, men den er ikke støv- eller vanntett. Støv- og vannbestandighet er ikke permanente tilstander og kan svekkes eller forsvinne over tid på grunn av vanlig slitasje, reparasjon av enheten, demontering eller skade. Hvis du mister enheten i bakken, kan støv- eller vannbestandigheten svekkes. Væskeskade gjør garantien ugyldig. Ikke utsett enheten for væske eller støv, siden dette kan føre til kortslutning og/eller overoppheting. Enhetsladeren og annet tilbehør er ikke støv- eller vannbestandig og må ikke utsettes for noen av delene. Du finner mer informasjon på <a href="g.co/pixel/water" rel="noopener" target="_blank">g.co/pixel/water</a>.</p>


<h3>Magnetfelt</h3>


<p>Ikke plasser gjenstander som inneholder magneter eller er følsomme for magnetisme, for eksempel kreditt- og bankkort, lyd- eller videobånd eller magnetiske minneenheter, i nærheten av denne enheten eller ladekabelkontakten. Dette kan føre til at du mister informasjon som er lagret på slike gjenstander. Gjenstander med informasjon som er følsom for magnetisme, må holdes minst 5 cm unna denne enheten.</p>


<h2><a id="service" name="service"></a>Service og brukerstøtte</h2>


<p>Reparasjoner eller modifiseringer som utføres uten tilstrekkelig teknisk ekspertise, kan føre til permanent skade på enheten eller personskade. Google anbefaler at du ber fagfolk om hjelp med eventuelle reparasjoner av enheten. Kontakt kundeservice for andre reparasjonsalternativer.</p>


<p>Hvis du sender inn enheten til service, får du muligens tilbake en erstatningsenhet i stedet for den opprinnelige enheten, og varer som leveres inn til reparasjon, kan bli erstattet med overhalte varer av samme type i stedet for å bli reparert, underlagt juridiske krav i regionen din. Der det er tillatt, kan overhalte deler brukes til å reparere varene. Hvis varene kan oppbevare brukergenererte data, kan reparasjonen eller erstatningen føre til at dataene går tapt. For å få hjelp og brukerstøtte på nettet, gå til <a href="http://g.co/pixel/help" rel="noopener" target="_blank">g.co/pixel/help</a>.</p>


<p>Enheten har et oppladbart litium-ion-batteri. Litium-ion-batterier er forbrukskomponenter som forringes over tid, noe som fører til redusert batterikapasitet eller batterilevetid. Batteriet i enheten er laget for å beholde opptil 80 % av kapasiteten i opptil 1000 ladesykluser. Hvis du ser at batteriets kapasitet eller batteritid går ned, eller hvis du tror at batteriet har nådd det ovennevnte antallet ladesykluser, anbefaler vi at du bytter ut batteriet ved å kontakte Google (på <a href="http://g.co/pixel/contact" rel="noopener" target="_blank">g.co/pixel/contact</a>), en Google-tjenesteleverandør eller en uavhengig reparatør.</p>


<h2><a id="regulatory" name="regulatory"></a>Informasjon om forskrifter</h2>


<p>Informasjon om forskrifter, sertifisering og samsvarsmerker som er spesifikke for Pixel 9a, er tilgjengelig på enheten under <strong>Innstillinger </strong> <img alt="and then" src="image1.png" width="18" height="18"> <strong> Om telefonen </strong> <img alt="and then" src="image1.png" width="18" height="18"> <strong> Informasjonsetiketter</strong>.</p>


<h3>Erklæring om EMK-samsvar</h3>


<p><strong>Viktig:</strong> Denne enheten og annet tilbehør som følger med, har demonstrert samsvar med kravene til elektromagnetisk kompatibilitet (EMK) under forhold som omfatter bruk av kompatible eksterne enheter og skjermede kabler mellom systemkomponentene. Det er viktig at du bruker kompatible eksterne enheter og skjermede kabler mellom systemkomponenter, for å redusere muligheten for forstyrrelser for radioer, TV-er og andre elektroniske enheter.</p>


<h3><a id="eu" name="eu"></a>Informasjon om forskrifter: EU</h3>


<h4>Merknad om EU-samsvar</h4>


<table>
  <tbody>
    <tr>
      <td class="align-center" align="center" style="width: 70px; vertical-align: middle;"><img alt="CE mark" src="image6.png" width="auto" height="50"></td>
      <td>Google LLC erklærer herved at radioutstyrstypen GTF7P overholder direktiv 2014/53/EU (radioutstyrsdirektivet). Du kan se den fullstendige samsvarserklæringen på <a href="https://g.co/pixel/conformity" rel="noopener" target="_blank">g.co/pixel/conformity</a>.</td>
    </tr>
  </tbody>
</table>


<h4><strong>Begrensninger og krav i henhold til direktiv 2014/53/EU </strong></h4>


<p>Denne enheten er begrenset til innendørs bruk når den brukes i frekvensområdet 5250–5350 MHz og 5925–6425 MHz (LPI) i AT, BE, BG, CH, CY, CZ, DE, DK, EE, EL, ES, FI, FR, HR, HU, IE, IS, IT, LI, LT, LU, LV, MT, NL, NO, PL, PT, RO, SE, SI, SK, TR og UK(NI).</p>


<h2>Informasjon om frekvensbånd og trådløs strålingseffekt</h2>


<h3>EU</h3>


<p>Dataene som er oppgitt her, er maksimal utstrålt radiofrekvenseffekt i frekvensbåndene som radioutstyret opererer i.</p>


<div>
  <table class="wide nice-table" width="NaN" border=”1”>
    <colgroup>
      <col />
      <col />
    </colgroup>
    <thead>
      <tr>
        <th scope="col" style="width:NaNpx">
        <p><strong>Frekvens</strong></p>
        </th>
        <th scope="col" style="width:NaNpx">
        <p><strong>Effekt</strong></p>
        </th>
      </tr>
    </thead>
    <tbody>
      <tr>
        <td style="width:NaNpx">
        <p>2400–2483,5 MHz</p>
        </td>
        <td style="width:NaNpx">&lt; 20,0 dBm</td>
      </tr>
      <tr>
        <td style="width:NaNpx">
        <p>5150–5350 MHz</p>
        </td>
        <td style="width:NaNpx">&lt; 23,0 dBm</td>
      </tr>
      <tr>
        <td style="width:NaNpx">
        <p>5470–5725 MHz</p>
        </td>
        <td style="width:NaNpx">&lt; 23,0 dBm</td>
      </tr>
      <tr>
        <td style="width:NaNpx">
        <p>5725–5875 MHz</p>
        </td>
        <td style="width:NaNpx">&lt; 14,0 dBm</td>
      </tr>
      <tr>
        <td style="width:NaNpx">
        <p>5925–6425 MHz (VLP/LPI)</p>
        </td>
        <td style="width:NaNpx">&lt; 14,0 dBm / &lt; 23,0 dBm</td>
      </tr>
      <tr>
        <td style="width:NaNpx">
        <p>13,56 MHz</p>
        </td>
        <td style="width:NaNpx">&lt; -2,0 dBuA/m ved 10 m</td>
      </tr>
      <tr>
        <td style="width:NaNpx">
        <p>GSM 900</p>
        </td>
        <td style="width:NaNpx">
        <p>&lt; PC 4</p>
        </td>
      </tr>
      <tr>
        <td style="width:NaNpx">
        <p>GSM 1800</p>
        </td>
        <td style="width:NaNpx">
        <p>&lt; PC 1</p>
        </td>
      </tr>
      <tr>
        <td style="width:NaNpx">
        <p>UMTS-bånd I/VIII</p>
        </td>
        <td style="width:NaNpx">
        <p>&lt; PC 3</p>
        </td>
      </tr>
      <tr>
        <td style="width:NaNpx">
        <p>LTE B1, B3, B7, B8, B20, B28, B40, B42</p>
        </td>
        <td style="width:NaNpx">
        <p>&lt; PC3</p>
        </td>
      </tr>
      <tr>
        <td style="width:NaNpx">
        <p>LTE B38, B41</p>
        </td>
        <td style="width:NaNpx">
        <p>&lt; PC2</p>
        </td>
      </tr>
      <tr>
        <td style="width:NaNpx">
        <p>NR n1, n3, n7, n8, n20, n28, n38, n40, n41</p>
        </td>
        <td style="width:NaNpx">
        <p>&lt; PC3</p>
        </td>
      </tr>
      <tr>
        <td style="width:NaNpx">
        <p>NR n77, n78</p>
        </td>
        <td style="width:NaNpx">
        <p>&lt; PC2</p>
        </td>
      </tr>
    </tbody>
  </table>
</div>


<h2>RF-forstyrrelser</h2>


<p>Google er ikke ansvarlig for radio- eller TV-forstyrrelser som forårsakes av uautoriserte modifikasjoner av disse enhetene eller enhetenes tilbehør – eller av bytte eller tilkobling av kabler og utstyr utover det som er spesifisert av Google. Brukeren har ansvar for å korrigere eventuelle forstyrrelser som skyldes uautoriserte endringer, erstatninger eller tilkoblinger. Google og Googles autoriserte forhandlere eller distributører er ikke ansvarlige for skader eller brudd på myndighetsbestemmelser som oppstår fordi brukeren ikke følger disse retningslinjene.</p>


<h4>Elektrisk og elektronisk avfall (WEEE) og batterier</h4>


<table>
  <tbody>
    <tr>
      <td class="align-center" align="center" style="width: 50px; vertical-align: middle;"><img alt="WEEE" src="image7.png" width="auto" height="50"></td>
      <td>WEEE-symbolet til venstre betyr at produktet og tilhørende batterier skal kasseres atskilt fra husholdningsavfall i henhold til lokale lover og forskrifter. Når dette produktet når slutten av levetiden, tar du det med til en offentlig godkjent gjenvinningsstasjon for sikker kassering eller resirkulering. Kildesortering og gjenvinning av produktet, elektronisk tilbehør og tilhørende batterier bidrar til å bevare naturressurser og beskytte folkehelsen og miljøet.</td>
    </tr>
  </tbody>
</table>


<h4>Overholdelse av RoHS</h4>


<p>Dette produktet er i samsvar med Europaparlaments- og rådsdirektiv 2011/65/EU av 8. juni 2011 om begrensning av bruk av visse farlige stoffer i elektrisk og elektronisk utstyr (RoHS), herunder eventuelle endringer.</p>


<h4><strong>REACH</strong></h4>


<p>REACH (forordning (EF) nr. 1907/2006 om registrering, vurdering, godkjenning og begrensninger for kjemikalier) er EUs regelverk for kjemiske stoffer. Google overholder alle kravene i denne forordningen, og vi jobber for å gi kundene våre informasjon om tilstedeværelsen av stoffer som gir grunn til svært alvorlig bekymring (SVHC-stoffer) i henhold til REACH. For mer informasjon kan du kontakte Google på Env-Compliance@google.com.</p>


<p>Produsent: Google LLC 1600 Amphitheatre Parkway, Mountain View, CA 94043, USA.</p>


<p>Google Commerce Limited, 70 Sir John Rogerson's Quay, Dublin 2, D02 R296, Irland.</p>


<h4>Direktivet om felles ladestandard</h4>


<p>Effekten som leveres av laderen, må være minst 7,5 watt som kreves av radioutstyret, og maks 27 watt for å oppnå maksimal ladehastighet.</p>


<p>Enheten støtter USB Power Delivery-ladeprotokollen «USB PD-hurtiglading»</p>


<p><img alt="EMEA charger" src="image9.png"></p>


<h2><a id="limited_warranty" name="limited_warranty">Begrenset garanti</a></h2>


<p>Du finner den begrensede garantien i <a href="https://support.google.com/store/troubleshooter/3070579" rel="noopener" target="_blank">Googles senter for maskinvaregaranti</a>.</p>


<p>© 2025 Google LLC. Med enerett.</p>


<p>Pixel 9a, G-logoen, Google, Pixel, Android og relaterte merker og logoer er varemerker som tilhører Google LLC.</p>


<p>Wi-Fi® og Wi-Fi-logoen er varemerker som tilhører Wi-Fi Alliance. Bluetooth®-ordmerket og -logoene er registrerte varemerker som tilhører Bluetooth SIG, Inc. Alle andre varemerker tilhører sine respektive eiere.</p>


<p>ENERGY STAR og ENERGY STAR-merket er registrerte varemerker som tilhører U.S. Environmental Protection Agency.</p>


</html>