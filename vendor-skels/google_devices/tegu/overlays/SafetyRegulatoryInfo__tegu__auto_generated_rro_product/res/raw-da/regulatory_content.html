<html>
<h1>Vejledning i sikkerhed og reguleringer for Pixel 9a</h1>


<h2><a name="product_info"></a>Her finder du produktoplysninger</h2>


<p>Denne vejledning omfatter de grundlæggende retningslinjer for sikkerhed i det trykte hæfte Sikkerhed og garanti, der følger med din enhed. Den indeholder også yderligere oplysninger om sikkerhed, lovbestemmelser og garantier i forbindelse med enheden.<br />
  <br />
  SIkkerhedsmæssige og regulatoriske oplysninger: <a href="http://g.co/pixel/safety" rel="noopener" target="_blank">g.co/pixel/safety</a> eller <strong>Indstillinger </strong> <img alt="and then" src="image1.png" width="18" height="18"> <strong> Om telefonen </strong> <img alt="and then" src="image1.png" width="18" height="18"> <strong> Brugervejledning i sikkerhed og regler</strong></p>


<p>Oplysninger om garanti i det land, hvor enheden er købt, f.eks. anvisninger om, hvordan du søger erstatning: <a href="http://g.co/pixel/warranty" rel="noopener" target="_blank">g.co/pixel/warranty</a></p>


<p>[Elektroniske regulatoriske mærkninger og SAR-værdier (Specific Absorption Rate) for din enhed: <strong>Indstillinger</strong> <img alt="and then" src="image1.png" width="18" height="18"> <strong>Om telefonen</strong> <img alt="and then" src="image1.png" width="18" height="18"> <strong>Regulatorisk mærkning</strong></p>


<p>[Oplysninger om Eco-design (energieffektivitet): <a href="http://g.co/ecodesign" rel="noopener" target="_blank">g.co/ecodesign</a></p>


<p>Hjælp til din enhed: <a href="https://support.google.com/pixelphone/" rel="noopener" target="_blank">g.co/pixelcare</a></p>


<h2><a name="safety_warnings"></a>Sikkerhedsadvarsler</h2>


<table>
  <tbody>
    <tr>
      <td class="align-center" align="center" style="width: 45px; vertical-align: middle;"><img alt="caution" src="image2.png" width="auto" height="50"></td>
      <td><strong>ADVARSEL! OPLYSNINGER OM SUNDHED OG SIKKERHED: LÆS FØR BRUG FOR AT MINDSKE RISIKOEN FOR PERSONSKADE, UBEHAG, MATERIEL SKADE, HERUNDER SKADER PÅ DIN ENHED, TILBEHØR ELLER ANDRE FORBUNDNE ENHEDER OG ANDRE POTENTIELLE FARER</strong></td>
    </tr>
  </tbody>
</table>


<h3>Håndtering</h3>


<p>Håndter din enhed med omtanke. Du kan beskadige enheden eller batteriet, hvis du taber, bøjer, brænder, maser eller perforerer enheden, eller hvis du skiller den ad. Brug ikke en enhed med et beskadiget kabinet, en revnet skærm eller anden form for fysisk skade. Brug af en beskadiget enhed kan forårsage overophedning eller personskade. Udsæt ikke enheden for væsker, da det kan forårsage kortslutning og overophedning. Hvis enheden bliver våd, må du ikke forsøge at tørre den ved hjælp af en ekstern varmekilde.</p>


<p>Enheden fungerer bedst i omgivende temperaturer mellem 0 °C og 35 °C og bør opbevares i omgivende temperaturer mellem -20 °C og 45 °C. Udsæt ikke din enhed for temperaturer over 45 °C, f.eks. på et instrumentbræt i en bil eller i nærheden af en varmerist, da dette kan beskadige enheden, overophede batteriet eller medføre brandfare. Enheden må ikke opbevares i nærheden af varmekilder eller i direkte sollys. Hvis enheden bliver for varm, skal du koble den fra strømkilden (hvis den er tilsluttet), flytte den til et køligere sted og undgå at bruge den, før den er afkølet. Enheden er udviklet til at fungere bedst i op til 5.000 meters højde.</p>


<p>Brug af din enhed i visse tilstande, f.eks. til spil, videooptagelse, brug af lommelygteindstillingen eller funktioner til virtual reality eller augmented reality, kan medføre, at din telefon genererer mere varme, end den ville under almindelige driftsforhold. Dette kan få din enhed til at gå i strømbesparende tilstand eller midlertidigt lukke ned. Vær særligt forsigtig, når du bruger enheden i disse tilstande. Du kan få flere oplysninger om de risici, der er forbundet med langvarig varmeeksponering i afsnittet "Langvarig varmeeksponering" nedenfor.</p>


<h3>Reparation og service</h3>


<p>Vi anbefaler, at du ikke selv foretager reparationer, medmindre du er en voksen person med teknisk ekspertise til at reparere elektroniske enheder på sikker vis. Hvis du vælger selv at udføre reparation, accepterer du at påtage dig den risiko, der er forbundet med en sådan reparation. Udvis forsigtighed, hvis du selv udfører reparationen. Åbning og/eller reparation af din enhed kan medføre elektriske stød, skade på enheden, risiko for brand eller personskade samt andre farer. Hvis du skiller enheden ad, kan det forårsage skade på din enhed eller medføre, at enheden ikke længere er vand- eller støvafvisende. For eksempel indeholder enheden en laser, der kan beskadiges under adskillelse, hvilket kan udsætte dig for farlige laseremissioner, som ikke er synlige.</p>


<p>Kontakt kundeservice, hvis din enhed ikke fungerer korrekt eller er blevet beskadiget. Få flere oplysninger på <a href="https://support.google.com/pixelphone/" rel="noopener" target="_blank">g.co/pixelcare</a>.</p>


<h3>Opladning</h3>


<p>Sørg for, at der er god ventilation omkring strømadapteren og enheden, når de er i brug eller oplades. Brug af beskadigede kabler eller strømadaptere eller opladning i fugtige omgivelser kan forårsage brand, elektrisk stød, skade eller beskadigelse af enheden eller anden ejendom. Oplad ikke din enhed, hvis den er våd. Undgå at oplade enheden i direkte sollys.</p>


<p>Når du oplader enheden, skal du sørge for, at strømadapteren er sluttet til en stikkontakt i væggen i nærheden af enheden, og at den er let at komme til. Undgå at tvinge denne strømadapter og andre stik eller strømadaptere ind i en stikkontakt, hvis der ikke er plads til begge. Når du tager strømadapteren ud af stikkontakten, skal du trække i adapteren, aldrig i opladerkablet. Undgå at vride eller klemme kablet, og tving ikke stikket ind i en port. Hvis du under opladning modtager en meddelelse, hvor du bliver bedt om at frakoble opladeren, skal du afbryde opladeren eller strømadapteren. Inden du forsøger at oplade igen, skal du tjekke, at både stikket på opladerkablet og opladningsporten på enheden er tørre, og at der ikke er noget, der blokerer dem.</p>


<p>Oplad kun din enhed med det kabel, der medfølger, eller kompatibelt opladningstilbehør, som kan købes i Google Store eller hos Google-autoriserede forhandlere (kig efter Google-badget "Made For"). AC-adapteren skal være certificeret med et output for begrænsede strømkilder i overensstemmelse med IEC 60950-1 og/eller være klassificeret som PS2 i overensstemmelse med IEC 62368-1 med en udgangseffekt på 5 V DC og maks. 3 A eller på 9 V DC og maks. 3 A, når den bruges med en USB PD-kompatibel AC-adapter og er kvalificeret i overensstemmelse med CTIA-certificeringskrav til batterisystemets overholdelse af IEEE 1725. Brug af ikke-kompatibelt opladningstilbehør kan forårsage brand, elektrisk stød, personskade eller beskadigelse af enheden eller tilbehøret.</p>


<h3>Trådløs opladning</h3>


<p>Din enhed kan oplades med en trådløs oplader, der er Qi-kompatibel eller godkendt af Google. Undlad at placere metalliske eller magnetiske genstande mellem den trådløse oplader og din enhed, da dette kan medføre opvarmning af genstanden eller forhindre enheden i at oplade korrekt. Eksempler på sådanne genstande omfatter mønter, smykker, værktøjer til SIM-bakken og kreditkort. Hvis du har et metallisk eller magnetisk enhedscover, skal du fjerne coveret, inden du bruger trådløs opladning, da det ellers kan medføre, at enheden eller opladeren overophedes eller ikke oplades korrekt.</p>


<h3>Langvarig varmeeksponering</h3>


<p>Enheden og opladeren bliver varme under normal brug og overholder gældende standarder og grænser for overfladetemperatur. Undgå langvarig hudkontakt, når enheden er i brug eller under opladning, da det kan forårsage ubehag eller forbrændinger, hvis huden udsættes for varme overflader i længere tid. Sov ikke oven på eller ved siden af din enhed eller dens strømadapter, og undlad at dække enheden og adapteren med et tæppe eller en pude. Vær opmærksom på dette, hvis du har en fysisk lidelse, der påvirker din evne til at registrere varme på din hud. Læg din enhed fra dig, hvis den føles ubehageligt varm.</p>


<h3>Beskyttelse af børn</h3>


<p>Denne enhed er ikke legetøj. Din enhed kan indeholde (eller leveres med) små dele, plastik, kabler, glas eller metalelementer og dele med skarpe kanter, der kan forårsage personskade eller udgøre en fare for kvælning. Børn kan blive kvalt i ledninger og kabler. Hold enheden og dens tilbehør, herunder ledninger og kabler, uden for børns rækkevidde (mere end 0,9 meter), og undgå at lade børn lege med enheden eller dens tilbehør. De kan komme til skade eller forårsage skade på andre eller enheden ved et uheld. Søg straks læge, hvis små dele sluges, eller nogen kommer til skade.</p>


<h3>Høreskader</h3>


<table>
  <tbody>
    <tr>
      <td class="align-center" align="center" style="width: 75px; vertical-align: middle;"><img alt="Hearing" src="image3.png" width="auto" height="75"></td>
      <td>Udsættelse for høje lyde (gælder også musik) i længere tid kan medføre nedsat hørelse. Du kan forebygge eventuelle høreskader ved at undgå at lytte ved høj lydstyrke i længere tid ad gangen. Vedvarende eksponering for høj lydstyrke og baggrundsstøj kan få høje lyde til at virke lavere, end de rent faktisk er. Tjek lydstyrken, inden du bruger hovedtelefoner eller øretelefoner.</td>
    </tr>
  </tbody>
</table>


<h3>Batteri</h3>


<p>Denne enhed indeholder et genopladeligt litium-ion-batteri, som er en følsom komponent, der kan forårsage skade, hvis det beskadiges. Google anbefaler, at du opsøger professionel hjælp til eventuelle reparationer af dine enheder og bruger ægte Google-reservedele, hvis de er tilgængelige i dit område. Vi anbefaler, at du ikke selv foretager reparationer (herunder fjernelse og/eller udskiftning af batteriet), medmindre du er voksen og har den tekniske snilde til at reparere elektroniske enheder på sikker vis. Hvis du vælger selv at udføre reparation, accepterer du at påtage dig den risiko, der er forbundet med en sådan reparation. Udvis forsigtighed, hvis du selv udfører reparationen. Åbning og/eller reparation af din enhed kan medføre elektriske stød, skade på enheden, risiko for brand eller personskade samt andre farer. Hvis du vil udskifte batteriet, anbefales det, at du kontakter Google, en Google-tjenesteudbyder eller en uafhængig reparationstekniker. Find kontaktoplysninger på <a href="https://g.co/pixel/contact" rel="noopener" target="_blank">g.co/pixel/contact</a>.</p>


<p>Til denne enhed medfølger et batteri med de rette certificeringer. Batteriet er desuden i overensstemmelse med IEEE 1725-standarden.</p>


<p><img alt="CE mark" src="image6.png" width="auto" height="50"> <img alt="caution" src="image2.png" width="auto" height="50"> <img alt="WEEE" src="image7.png" width="auto" height="50"></p>


<p>Modelnumre: GTF7P</p>


<p>Sunwoda Electronic Co., Ltd.</p>


<p>Google LLC, 1600 Amphitheatre Parkway, Mountain View, CA 94043, USA <a href="http://g.co/regulatory" rel=”noopener” target=”_blank”>g.co/regulatory</a></p>


<p>Batterimodelnummer: G526Q</p>


<p>Vægt: 64 g. Kapacitet: 5.000 mAh, litium-ion. Slukningsmiddel: tørslukningsmiddel, co2. Farlige stoffer: ethylpropionat, propylencarbonat, 1,3-propansulton. Kritiske råstoffer: litium, kobolt, bauxit, flusspat, lette sjældne jordarter, fosfor. Samlet i Kina og Vietnam.</p>


<p>Batteriet må ikke modificeres, renoveres eller punkteres. Forsøg ikke at indsætte genstande i batteriet, udsætte batteriet for eller nedsænke det i vand eller andre væsker, og udsæt ikke batteriet for ild, overdreven varme og/eller andre farer.</p>


<h3>Bortskaffelse, transport og genanvendelse</h3>


<p>Du skal bortskaffe og transportere din enhed, batterierne og tilbehøret i henhold til lokale miljø- og transportbestemmelser. Du må ikke transportere dem på forkert vis eller bortskaffe dem sammen med husholdningsaffald. Forkert bortskaffelse eller transport kan føre til brand, eksplosion og/eller andre farer. Undlad at åbne, mase eller brænde enheden eller udsætte den for temperaturer over 45 °C. Du kan få flere oplysninger om genanvendelse af enheder, batterier og tilbehør på <a href="https://support.google.com/store/answer/3036017" rel="noopener" target="_blank">g.co/HWRecyclingProgram</a>.</p>


<h3>Miljømæssige begrænsninger</h3>


<p>Du kan forebygge skader på enhedens dele eller i dens interne kredsløb ved ikke at bruge enheden eller tilbehøret i støvede, røgfyldte, fugtige eller beskidte omgivelser eller i nærheden af magnetiske felter. Enheden må ikke opbevares i nærheden af varmekilder eller i direkte sollys. Efterlad ikke enheden inde i et køretøj eller på steder med temperaturer over 45 °C, f.eks. på et instrumentbræt i en bil, i en vindueskarm, i nærheden af en varmerist eller bag glas, der udsættes for direkte sollys eller stærkt ultraviolet lys, i længere tid ad gangen. Dette kan skade enheden, overophede batteriet eller udgøre en risiko for brand eller eksplosion.</p>


<h3>Eksplosive atmosfærer</h3>


<p>Undlad at oplade, bruge, opbevare eller transportere enheden på steder, hvor der opbevares brandfarlige kilder eller sprængstoffer (f.eks. på tankstationer, brændstofdepoter eller kemiske fabrikker). Brug ikke enheden i nærheden af igangværende sprængningsarbejde eller i områder med potentiel sprængfare som f.eks. optankningssteder, brændstoflagre, under dækket på både, områder til overførsel eller opbevaring af brændstoffer eller kemikalier samt steder, hvor luften indeholder kemikalier, dampe eller partikler (f.eks. korn, støv eller metalpulver). Gnister i sådanne områder kan forårsage eksplosion eller brand, hvilket kan medføre personskade og endda dødsfald. Ret dig efter alle opslag og skiltning, hvor disse farer kan være til stede.</p>


<h3>Navigation</h3>


<p>Din enhed kan få adgang til kort- og navigationstjenester. Kort og navigation er afhængige af en fungerende dataforbindelse og lokationstjenester, der muligvis ikke er tilgængelige på alle tidspunkter og i alle områder. Kort og rutevejledninger kan være unøjagtige, og de faktiske forhold kan afvige fra kortet, dataene, trafikken, rutevejledningen, indholdet og andre resultater. Gennemgå omhyggeligt rutevejledninger, følg alle gældende trafikregler, foretag dine egne vurderinger, brug sund fornuft, og brug kort- og navigationstjenester på eget ansvar. Du er til enhver tid ansvarlig for din adfærd og dens konsekvenser. Navigation med AR kræver, at Google Street View-billeder er opdaterede, og at der er godt udendørslys. Det er ikke tilgængeligt i Indien.</p>


<h3>Distraktion</h3>


<p>Brug af din enhed i forbindelse med visse aktiviteter kan distrahere dig og skabe situationer, der er farlige for dig og andre. For at undgå ulykker (og fordi det er ulovligt i mange lande) må du ikke bruge enheden under kørsel i bil eller på cykel, mens du betjener maskineri, eller når du udøver andre aktiviteter, hvor brugen af den kan få alvorlige følger. Overhold lokale love om brug af mobilenheder, høretelefoner og hjelme.</p>


<h3><a id="radio_frequency_interface" name="radio_frequency_interface"></a>Radiofrekvenseksponering</h3>


<p>Denne enhed er evalueret og overholder gældende lovmæssige krav om eksponering for radiobølger, og den er udviklet og fremstillet til ikke at overskride de gældende emissionsgrænser for eksponering for RF-energi.</p>


<p>I de lande, hvor SAR-grænsen (Specific Absorption Rate) er 1,6 W/kg i gennemsnit for ét gram væv, er de højeste SAR-værdier for denne enhedstype 1,19 W/kg, når enheden holdes helt tæt op mod hovedet, og 0,99 W/kg, når enheden holdes 1,0 cm fra kroppen. I de lande, hvor SAR-grænsen (Specific Absorption Rate) er 2,0 W/kg i gennemsnit for ti gram væv, er de højeste SAR-værdier for denne enhedstype 0,99 W/kg, når den holdes helt tæt op mod hovedet, og 1,39 W/kg, når enheden holdes 5 mm fra kroppen.</p>


<p>Du kan finde de SAR-værdier, der gælder i hver enkelt jurisdiktion, på din enhed: <strong>Indstillinger </strong> <img alt="and then" src="image1.png" width="18" height="18"> <strong> Om telefonen </strong> <img alt="and then" src="image1.png" width="18" height="18"> <strong> Regulatorisk mærkning</strong>.</p>


<p>Du kan reducere eksponeringen for RF-energi ved at bruge en håndfri løsning, f.eks. den indbyggede medhørsfunktion, høretelefoner eller andet lignende tilbehør. Tilbehør som f.eks. cover og hylster må ikke bestå af metalkomponenter. Hold enheden væk fra kroppen for at overholde afstandskravene.</p>


<div class="no-margin">Du kan finde yderligere oplysninger om SAR på de følgende sider:</div>


<p><a href="https://fcc.gov" rel="noopener" target="_blank">fcc.gov</a><br />
  <a href="https://icnirp.org" rel="noopener" target="_blank">icnirp.org</a><br />
  <a href="https://ec.europa.eu" rel="noopener" target="_blank">ec.europa.eu</a><br />
  <a href="https://dot.gov.in" rel="noopener" target="_blank">dot.gov.in</a></p>


<h3>Radiofrekvensinterferens</h3>


<p>Overhold regler, der forbyder brug af trådløs teknologi (f.eks. mobilnetværk eller Wi-Fi). Din enhed er designet, så den overholder reglerne for radiofrekvensemissioner, men brug af trådløse enheder kan påvirke andet elektronisk udstyr negativt. Når du er på et fly, eller umiddelbart før du stiger ombord på et fly, må du f.eks. kun bruge din trådløse enhed i overensstemmelse med flyselskabets anvisninger. Brug af en trådløs enhed på et fly kan forstyrre trådløse netværk, udgøre fare for kontrollen af flyet eller være ulovligt. Du kan muligvis bruge din enhed i flytilstand.</p>


<h3>Nødkommunikation</h3>


<p>Trådløse enheder er ikke altid pålidelige, hvis der skal foretages nødkommunikation. Denne enhed fungerer ved hjælp af radiosignaler, og der er ingen garanti for, at den kan oprette eller opretholde en forbindelse under alle forhold. Enheden har et genopladeligt batteri, der kan påvirkes af temperaturen, brugen, skader og andre forhold. Du bør aldrig være fuldstændig afhængig af at kunne foretage nødkommunikation via en trådløs enhed. Selvom nogle jurisdiktioner sender nødoplysninger via trådløse netværk, modtager din enhed ikke altid disse meddelelser. Modtagelsen afhænger af netværkets forbindelsesmuligheder og andre faktorer. Nogle funktioner og nødoplysninger eller -opkald er muligvis ikke tilgængelige i alle områder eller på alle sprog. Når enhedens skærm er låst, kan du starte et nødopkald med et langt tryk på afbryderknappen og knappen Lydstyrke op på samme tid. Skærmen viser derefter knappen til nødopkald. Tryk på denne knap for at foretage nødopkaldet.</p>


<h3>Interferens med medicinsk udstyr</h3>


<p>Din enhed bruger radioer og andre komponenter, der udsender elektromagnetiske felter, og indeholder også magneter. Disse elektromagnetiske felter og magneter kan forstyrre medicinsk udstyr som f.eks. pacemakere og andet indopereret medicinsk udstyr. Hold altid enheden og dens oplader på sikker afstand af medicinsk udstyr. Hvis du har spørgsmål om brugen af din Google-enhed sammen med eller i nærheden af dit medicinske udstyr, skal du kontakte din læge, før du bruger enheden. Hvis du har mistanke om, at din enhed forstyrrer din medicinske enhed, skal du slukke din Google-enhed og kontakte din læge for at få specifikke oplysninger om dit medicinske udstyr.</p>


<h3>Sygehuse</h3>


<p>Sluk for din trådløse enhed, når du bliver bedt om det på hospitaler eller sundhedsklinikker. Disse anmodninger er til for at forhindre mulig interferens med følsomt medicinsk udstyr.</p>


<h3>Sundhedsrelaterede funktioner</h3>


<p>Din enhed og fitnessrelaterede apps, der registrerer velvære, søvn, motion, puls, er ikke medicinsk udstyr, medmindre andet er tydeligt angivet. De er udelukkende beregnet til orientering. De er ikke beregnet til brug i forbindelse med diagnosticering af sygdom eller andre tilstande eller til helbredelse, overvågning, afhjælpning, behandling eller forebyggelse af sygdom eller andre tilstande.</p>


<h3>LED</h3>


<p>De LED-lamper, der er synlige på din enhed, er sikre under forhold, der med rimelighed kan forudsiges, i henhold til kravene i IEC 62471. Det anbefales dog, at du ikke retter LED-lamperne mod nogens øjne.</p>


<h3>Hudirritation</h3>


<p>Nogle mennesker kan opleve reaktioner på materialer såsom nikkel, som findes i ting, der er i langvarig kontakt med huden. Stop med at bruge enheden, og kontakt en læge, hvis du oplever hudirritation på steder, som ofte er i kontakt med enheden.</p>


<h3>Sygdomstilstande</h3>


<p>En lille procentdel af brugerne kan opleve hovedpine, krampeanfald, hukommelsessvigt, overanstrengte øjne, udmattelse eller tørre øjne, der udløses af visuelle stimuli såsom blinkende lys, mønstre med skarpe farver eller brug af elektroniske skærme. Disse symptomer kan opleves af personer, der aldrig tidligere har oplevet sådanne problemer. Hvis du tidligere har oplevet krampeanfald, hukommelsessvigt, epilepsi eller anden sygdomstilstand, eller hvis du oplever ubehag, du tror kan skyldes brug af en enhed, skal du konsultere en læge, før du bruger din enhed. Stop straks med at bruge enheden, og kontakt en læge, hvis du oplever symptomer, som du mener kan være forårsaget af din enhed (f.eks. hovedpine, hukommelsessvigt eller krampeanfald).</p>


<h3>Sygdomme i bevægeapparatet</h3>


<p>Gentagne aktiviteter som f.eks. at skrive, trykke eller stryge på din enheds skærm kan føre til ubehag i fingre, hænder, håndled, arme, skuldre eller andre dele af kroppen. Hvis du oplever ubehag i forbindelse med sådanne aktiviteter, skal du stoppe brugen af din enhed og kontakte din læge.</p>


<h3>Forbrugerlaserprodukt</h3>


<table>
  <tbody>
    <tr>
      <td class="align-center" align="center" style="width: 275px; vertical-align: middle;"><img alt="Class 1" src="image4.png" width="auto" height="100"></td>
      <td>Advarsel! Din telefon indeholder et klasse 1-lasermodul. Enhedens design indeholder optik og et beskyttelseshus, så niveauet for laserstrålingen ikke overstiger klasse 1.</td>
    </tr>
  </tbody>
</table>


<p>Lasermodulerne i dette produkt overholder EN 50689:2021, EN 60825-1+A11:2021, 21 CFR 1040.10 og 1040.11 bortset fra i IEC 60825-1 Ed. 3. som beskrevet i Laser Notice nr. 56, dateret den 8. maj 2019. Brug af andre kontrolelementer, justeringer eller procedurer end dem, der er angivet i denne brugervejledning, kan medføre strålingsfare. Dette produkt skal serviceres af Google eller en autoriseret tjenesteudbyder.</p>


<p>Nærhedslasermodul: Fremstillet i Østrig. ams-OSRAM AG, Tobelbader Str. 30, 8141 Premstaetten, Østrig</p>


<h2><a id="usage" name="usage"></a>Korrekt håndtering og anvendelse</h2>


<p>Følg disse retningslinjer, når du bruger, opbevarer eller rengør din enhed.</p>


<h3>Driftstemperatur</h3>


<p>Undlad at bruge eller oplade enheden i omgivende temperaturer under 0 °C eller over 35 °C. Hvis enhedens indre temperatur overstiger de normale driftstemperaturer, kan følgende ske, mens enheden forsøger at regulere temperaturen: nedsat ydeevne, dårligere forbindelse, problemer med opladning og slukning af skærmen eller enheden. Du kan muligvis ikke bruge enheden, mens den regulerer sin temperatur. Flyt enheden til et koldere (eller varmere) sted, og vent et par minutter, før du prøver at bruge den igen.</p>


<h3>Pleje og rengøring</h3>


<p>Træk stikket til enheden og strømadapteren ud før rengøring, ved tordenvejr, eller når den ikke skal benyttes i længere tid. Din enhed må ikke rengøres under opladning, da dette kan forårsage personskade eller beskadige enheden. Undgå brug af opløsningsmidler og slibemidler, der kan beskadige produktets overflade. Brug ikke kemiske rengøringsmidler, rengøringspulver eller andre kemiske stoffer (f.eks. benzen) til at rengøre produktet eller tilbehøret.</p>


<p>Enheder og etuier i lyse farver kan blive plettede, hvis de udsættes for makeup, kemikalier og farvede materialer som f.eks. denim.</p>


<p>Vi anbefaler, at du rengør din enhed ved at tørre den af med en blød, fnugfri klud. Brug en tør klud til striber, snavs eller støv og en let fugtig (ikke våd) klud til farveafsmitning, f.eks. fra makeup eller et par nye jeans. Hvis du vil fjerne pletter og snavs, skal du bruge skærmrenseservietter eller brillerens på skærmen og almindelig husholdningssæbe eller almindelige rengøringsservietter uden blegemiddel på bagsiden og siderne. Du kan få yderligere vejledning i pleje og rengøring på <a href="http://g.co/pixel/care" rel="noopener" target="_blank">g.co/pixel/care</a>.</p>


<p>Hvis du vil desinficere din enhed, herunder din skærm, kan du bruge almindelige rengøringsservietter til husholdningsbrug eller renseservietter med 70 % isopropylalkohol. Brug ikke renseservietter med blegemiddel.</p>


<h3>Støv- og vandafvisning</h3>


<p>Din enhed er designet til at overholde støv- og vandafvisningsklassificeringen IP68 i henhold til IEC 60529-standarden, når den forlader fabrikken, men den er ikke støv- eller vandtæt. Den støv- og vandafvisende egenskab er ikke permanent, og den aftager eller forsvinder helt med tiden som følge af normal slitage, reparation eller adskillelse og beskadigelse af enheden. Hvis du taber enheden, kan det medføre, at enheden ikke længere er støv- eller vandafvisende. Garantien dækker ikke i tilfælde af skader som følge af væske. Udsæt ikke enheden for væsker eller støv, da dette kan forårsage kortslutning og/eller overophedning. Enhedens oplader og andet tilbehør er ikke støv- eller vandafvisende og bør ikke udsættes for dette. Få flere oplysninger på <a href="g.co/pixel/water" rel="noopener" target="_blank">g.co/pixel/water</a>.</p>


<h3>Magnetiske felter</h3>


<p>Undgå at placere genstande, der indeholder magneter eller er følsomme over for magnetisme, f.eks. kreditkort, bankkort, lyd-/videobånd eller magnetiske hukommelsesenheder, i nærheden af denne enhed eller den opladerkabel, da du kan miste de oplysninger, der er lagret på sådanne genstande. Genstande, der indeholder oplysninger, som er følsomme over for magneter, bør holdes på en afstand af mindst 5 cm fra denne enhed.</p>


<h2><a id="service" name="service"></a>Service og support</h2>


<p>Reparationer eller ændringer, der er udført uden tilstrækkelig teknisk snilde, kan medføre permanent beskadigelse af enheden eller personskade. Google anbefaler, at du opsøger professionel hjælp til eventuelle reparationer af dine enheder. Kontakt kundeservice for at få alternative reparationsmuligheder.</p>


<p>Hvis du sender din enhed til service, modtager du muligvis en erstatningsenhed i stedet for din oprindelige enhed, og varer, der indleveres til reparation, kan blive udskiftet med renoverede varer af samme type i stedet for at blive repareret. Dette sker i henhold til de juridiske krav i din region. Renoverede dele kan blive brugt til at reparere produkterne, hvis dette er tilladt. Hvis produkterne indeholder brugergenererede data, kan en reparation eller udskiftning betyde, at disse data mistes. Gå til <a href="http://g.co/pixel/help" rel="noopener" target="_blank">g.co/pixel/help</a> for at få onlinehjælp og support.</p>


<p>Din enhed indeholder et genopladeligt litium-ion-batteri. Litium-ion-batterier er forbrugsdele, der med tiden bliver mindre effektive, hvilket resulterer i en reduktion af batterikapaciteten eller batteritiden. Batteriet i din enhed er udviklet til at bevare op til 80 % af sin kapacitet i op til ca. 1.000 opladningscyklusser. Hvis du bemærker et fald i batteriets kapacitet eller batteritiden, eller hvis du mener, at dit batteri har nået det ovennævnte antal cyklusser, anbefaler vi, at du udskifter batteriet ved at kontakte Google (på <a href="http://g.co/pixel/contact" rel="noopener" target="_blank">g.co/pixel/contact</a>), en Google-serviceudbyder eller en uafhængig reparationstekniker.</p>


<h2><a id="regulatory" name="regulatory"></a>Regulatoriske oplysninger</h2>


<p>Du kan finde regulatoriske oplysninger, certificering og overensstemmelsesmærker, der gælder specifikt for din Pixel 9a, på enheden under <strong>Indstillinger</strong> <img alt="and then" src="image1.png" width="18" height="18"> <strong>Om telefonen</strong> <img alt="and then" src="image1.png" width="18" height="18"> <strong>Regulatorisk mærkning</strong>.</p>


<h3>EMC-overensstemmelseserklæring</h3>


<p><strong>Vigtigt!</strong> Denne enhed og andet medfølgende tilbehør er testet for overensstemmelse med EMC (Electromagnetic Compatibility, elektromagnetisk kompatibilitet) under forhold, som omfattede brug af kompatible eksterne enheder og afskærmede kabler mellem systemkomponenterne. Det er vigtigt, at du bruger kompatible eksterne enheder og afskærmede kabler mellem systemkomponenterne for at reducere risikoen for at forårsage interferens i radioer, fjernsyn og andre elektroniske enheder.</p>


<h3><a id="eu" name="eu"></a>Regulatoriske oplysninger: EU</h3>


<h4>EU-overensstemmelseserklæring</h4>


<table>
  <tbody>
    <tr>
      <td class="align-center" align="center" style="width: 70px; vertical-align: middle;"><img alt="CE mark" src="image6.png" width="auto" height="50"></td>
      <td>Google LLC erklærer hermed, at radioudstyrstypen GTF7P er i overensstemmelse med direktivet 2014/53/EU (radioudstyrsdirektivet). Hele overensstemmelseserklæringen kan ses på <a href="https://g.co/pixel/conformity" rel="noopener" target="_blank">g.co/pixel/conformity</a>.</td>
    </tr>
  </tbody>
</table>


<h4><strong>Restriktioner og krav i henhold til direktiv 2014/53/EU </strong></h4>


<p>Enheden må kun bruges indendørs, når den benytter frekvensintervallet 5.250-5.350 MHz og 5.925-6.425 MHz (LPI), i AT, BE, BG, CH, CY, CZ, DE, DK, EE, EL, ES, FI, FR, HR, HU, IE, IS, IT, LI, LT, LU, LV, MT, NL, NO, PL, PT, RO, SE, SI, SK, TR og UK (NI).</p>


<h2>Oplysninger om frekvensbånd og trådløs udgangseffekt</h2>


<h3>EU</h3>


<p>Data, der er angivet her, er den maksimale radiofrekvensstrøm, der overføres i frekvensbåndet eller frekvensbåndene, hvor radioudstyret bruges.</p>


<div>
  <table class="wide nice-table" width="NaN" border=”1”>
    <colgroup>
      <col />
      <col />
    </colgroup>
    <thead>
      <tr>
        <th scope="col" style="width:NaNpx">
        <p><strong>Frekvens</strong></p>
        </th>
        <th scope="col" style="width:NaNpx">
        <p><strong>Strøm</strong></p>
        </th>
      </tr>
    </thead>
    <tbody>
      <tr>
        <td style="width:NaNpx">
        <p>2.400-2.483,5 MHz</p>
        </td>
        <td style="width:NaNpx">&lt; 20,0 dBm</td>
      </tr>
      <tr>
        <td style="width:NaNpx">
        <p>5.150-5.350 MHz</p>
        </td>
        <td style="width:NaNpx">&lt; 23,0 dBm</td>
      </tr>
      <tr>
        <td style="width:NaNpx">
        <p>5.470-5.725 MHz</p>
        </td>
        <td style="width:NaNpx">&lt; 23,0 dBm</td>
      </tr>
      <tr>
        <td style="width:NaNpx">
        <p>5.725-5.875 MHz</p>
        </td>
        <td style="width:NaNpx">&lt; 14,0 dBm</td>
      </tr>
      <tr>
        <td style="width:NaNpx">
        <p>5.925-6.425 MHz (VLP/LPI)</p>
        </td>
        <td style="width:NaNpx">&lt; 14,0 dBm/&lt; 23,0 dBm</td>
      </tr>
      <tr>
        <td style="width:NaNpx">
        <p>13,56 MHz</p>
        </td>
        <td style="width:NaNpx">&lt; -2,0 dBuA/m ved 10 m</td>
      </tr>
      <tr>
        <td style="width:NaNpx">
        <p>GSM 900</p>
        </td>
        <td style="width:NaNpx">
        <p>&lt; PC 4</p>
        </td>
      </tr>
      <tr>
        <td style="width:NaNpx">
        <p>GSM 1800</p>
        </td>
        <td style="width:NaNpx">
        <p>&lt; PC 1</p>
        </td>
      </tr>
      <tr>
        <td style="width:NaNpx">
        <p>UMTS-bånd I/VIII</p>
        </td>
        <td style="width:NaNpx">
        <p>&lt; PC 3</p>
        </td>
      </tr>
      <tr>
        <td style="width:NaNpx">
        <p>LTE B1, B3, B7, B8, B20, B28, B40, B42</p>
        </td>
        <td style="width:NaNpx">
        <p>&lt; PC3</p>
        </td>
      </tr>
      <tr>
        <td style="width:NaNpx">
        <p>LTE B38, B41</p>
        </td>
        <td style="width:NaNpx">
        <p>&lt; PC2</p>
        </td>
      </tr>
      <tr>
        <td style="width:NaNpx">
        <p>NR n1, n3, n7, n8, n20, n28, n38, n40, n41</p>
        </td>
        <td style="width:NaNpx">
        <p>&lt; PC3</p>
        </td>
      </tr>
      <tr>
        <td style="width:NaNpx">
        <p>NR n77, n78</p>
        </td>
        <td style="width:NaNpx">
        <p>&lt;PC2</p>
        </td>
      </tr>
    </tbody>
  </table>
</div>


<h2>Radiofrekvensinterferens</h2>


<p>Google er ikke ansvarlig for radio- eller tv-interferens, som skyldes uautoriseret ændring af enhederne eller tilbehøret, eller som skyldes udskiftning eller tilslutning af andre forbindelseskabler og andet udstyr end det, der er specificeret af Google. Det er brugerens ansvar at udbedre interferens, der skyldes en sådan uautoriseret ændring, udskiftning eller tilslutning. Google og godkendte Google-forhandlere eller -distributører er ikke ansvarlige for eventuelle skader eller overtrædelser af offentlige reguleringer, som kan opstå, hvis brugeren ikke overholder disse retningslinjer.</p>


<h4>Affald af elektrisk og elektronisk udstyr (WEEE) samt batterier</h4>


<table>
  <tbody>
    <tr>
      <td class="align-center" align="center" style="width: 50px; vertical-align: middle;"><img alt="WEEE" src="image7.png" width="auto" height="50"></td>
      <td>WEEE-symbolet angiver, at dette produkt og dets batterier ikke må bortskaffes sammen med husholdningsaffald i henhold til lokale love og regler. Når dette produkt ikke længere skal bruges, skal du aflevere det på en genbrugsplads, som er godkendt af de lokale myndigheder, så det kan bortskaffes eller genanvendes på forsvarlig vis. Når produktet, dets batterier og elektriske tilbehør indsamles særskilt og genanvendes, er det med til at spare på naturressourcer samt beskytte menneskers sundhed og skåne miljøet.</td>
    </tr>
  </tbody>
</table>


<h4>Overholdelse af RoHS</h4>


<p>Dette produkt overholder Europa-Parlamentets og Rådets direktiv 2011/65/EU af den 8. juni 2011 om begrænsning af anvendelsen af visse farlige stoffer i elektrisk og elektronisk udstyr (RoHS) samt ændringer af direktivet.</p>


<h4><strong>REACH</strong></h4>


<p>REACH (Registration, Evaluation, Authorization and Restriction of Chemicals, EF-forordning nr. 1907/2006) er EU's regelsæt for kemiske stoffer. Google overholder alle krav i forordningen, og vi bestræber os på at give vores kunder oplysninger om forekomsten af særligt problematiske stoffer (SVHC-stoffer, Substances of Very High Concern) i henhold til REACH. Du kan kontakte Google på Env-Compliance@google.com for at få flere oplysninger.</p>


<p>Producent: Google LLC, 1600 Amphitheatre Parkway, Mountain View, CA 94043, USA.</p>


<p>Google Commerce Limited, 70 Sir John Rogerson's Quay, Dublin 2, D02 R296, Irland.</p>


<h4>Direktiv for standardopladere</h4>


<p>Opladerens effekt skal ligge mellem minimum 7,5 watt og maksimalt 27 watt, som påkrævet for radioudstyr, for at opnå den maksimale opladningshastighed.</p>


<p>Enheden understøtter USB Power Delivery-opladningsprotokollen "USB PD fast charging" (lynopladning via USB PD).</p>


<p><img alt="EMEA charger" src="image9.png"></p>


<h2><a id="limited_warranty" name="limited_warranty">Begrænset garanti</a></h2>


<p>Den begrænsede garanti kan ses i <a href="https://support.google.com/store/troubleshooter/3070579" rel="noopener" target="_blank">Googles center for hardwaregaranti</a>.</p>


<p>© 2025 Google LLC. Alle rettigheder forbeholdes.</p>


<p>Pixel 9a, G-logoet, Google, Android og relaterede mærker og logoer er varemærker tilhørende Google LLC.</p>


<p>Wi-Fi® og Wi-Fi-logoet er varemærker tilhørende Wi-Fi Alliance. Bluetooth®-ordmærket og -logoer er registrerede varemærker, der tilhører Bluetooth SIG, Inc. Alle andre varemærker tilhører deres respektive ejere.</p>


<p>ENERGY STAR og ENERGY STAR-mærket er registrerede varemærker tilhørende U.S. Environmental Protection Agency.</p>


</html>